<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <div style="text-align: center; width: auto">
      <img
        src="https://img2.baidu.com/it/u=2966451493,741187521&fm=253&fmt=auto&app=120&f=JPEG?w=641&h=443"
      />
    </div>

    <div
      style="text-align: center; margin: 15px auto; padding: 15px; width: 414"
    >
      <p>
        北冥有鱼，其名为鲲。鲲之大，不知其几千里也；化而为鸟，其名为鹏。鹏之背，不知其几千里也；怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳堂之上，则芥为之舟，置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；背负青天，而莫之夭阏者，而后乃今将图南。蜩与学鸠笑之曰：“我决起而飞，抢榆枋而止，时则不至，而控于地而已矣，奚以之九万里而南为？”适莽苍者，三餐而反，腹犹果然；适百里者，宿舂粮；适千里者，三月聚粮。之二虫又何知！
        小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋，此大年也。而彭祖乃今以久特闻，众人匹之，不亦悲乎！汤之问棘也是已。穷发之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若泰山，翼若垂天之云，抟扶摇羊角而上者九万里，绝云气，负青天，然后图南，且适南冥也。斥鴳笑之曰：“彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？”此小大之辩也。
        故夫知效一官，行比一乡，德合一君，而征一国者，其自视也，亦若此矣。而宋荣子犹然笑之。且举世誉之而不加劝，举世非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。
      </p>
    </div>

    <div style="text-align: center">
      <iframe
        frameborder="no"
        border="0"
        margin="0"
        marginwidth="0"
        marginheight="0"
        width="666"
        height="86"
        src="https://music.163.com/outchain/player?type=2&id=463262366&auto=1&height=66"
      >
      </iframe>
    </div>
    <div style="text-align: center">
      <img
        src="https://gimg2.baidu.com/image_search/src=http%3A%2F%2Ftxt25-2.book118.com%2F2017%2F0603%2Fbook111425%2F111424801.jpg&refer=http%3A%2F%2Ftxt25-2.book118.com&app=2002&size=f9999,10000&q=a80&n=0&g=0n&fmt=auto?sec=1665815376&t=2607917e59d26a9ea92bb8bba540093d"
      />
      <video width="1000" height="800" controls>
        <source
          src="https://www.bilibili.com/video/BV13m4y1Z7Tx?spm_id_from=333.880.my_history.page.click&vd_source=c0dc5ff767be2987ab37225e26f30fdb&t=7.1"
        />
      </video>
      <p>我的网站</p>
      <a
        href="https://www.bilibili.com/video/BV13m4y1Z7Tx?spm_id_from=333.880.my_history.page.click&vd_source=c0dc5ff767be2987ab37225e26f30fdb&t=7.1"
        >友情链接</a
      >
    </div>
  </body>
</html>
